---
title: Mosty
date: 2016-11-20
author: Lei
---

# Mosty

Zbyl tu jenom prach<br />
prach a prázdná slova<br />
most tu kdysi stál<br />
lze postavit ho znova?<br />
<br />
Už několikrát spad<br />
vinou tvou i mojí<br />
jak jen rozpoznat<br />
že za záchranu stojí?<br />
<br />
Po mnoha jeho pádech<br />
jsme ho vystavěli zase<br />
však na horších základech<br />
a v mnohem menší kráse<br />
<br />
Zbyla tu jen lávka<br />
co už nás nezajímá<br />
jak obnovit most<br />
aby byl zase prima?<br />
<br />
Neumím stavět mosty<br />
a možná ani nechci<br />
jak poučit se mám?<br />
jak pochopit tu lekci?<br />
<br />
Mozek říká: „uteč!“<br />
srdce: „spal ten most!“<br />
a naděje se směje:<br />
„Ty ještě nemáš dost?“<br />
<br />
Ten most mi dával sil<br />
a byl tu vždycky pro mě<br />
abych se neztratil<br />
a nezůstal sám v domě<br />
<br />
Důvěra v most je pryč<br />
už v něj nedoufám<br />
cesta se ztratila<br />
a já tu zůstal sám<br />
<br />
Jen jedno jasně vím<br />
a řeknu to i po stý<br />
já umím milovat<br />
neumím stavět mosty
