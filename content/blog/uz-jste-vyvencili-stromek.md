---
title: Už jste vyvenčili stromek?
description: Cože je to za otázku? No, jsem jen zvědavý, kdo má na doma živý stromek a venčí ho. To není snad tak zvláštní, ne?
date: 2016-01-09
author: Lei
---

Cože je to za otázku? No, jsem jen zvědavý, kdo má na doma živý stromek a venčí ho. To není snad tak zvláštní, ne?

Vánoce jsou za námi, cukroví snězené (případně nacpané do mrazáku _třeba na Velikonoce_). Silvestrovské veselí už taky pominulo a opice slezla i z největšího pijana. Máme tu čas tříkrálový.

Doporučil bych koledníkům, ať se zamyslí při maskování za Baltazara. Ten černý vzadu může snadno vyvolat drobné rasové nepokoje a nepřátelství a skupinka by o něj mohla přijít. Nebo se taky naopak může stát, že si ho někde rovnou nechají, protože třeba zrovna oni _&#35;přijímají_. Doba teď úplně cizincům nenahrává.

Když nad těmi krály tak přemýšlím - ona Marie musela být docela dobrá potvora a manipulátorka. A nebo Josef byl trochu prostší? Uznejte sami - máte ženu, která _je_ panna. Je těhotná, protože do ní vstoupil _Duch svatý_. A když porodí, tak se najednou objeví tři chlápci, kteří přinesou drahé dary? Ale no tak, to je přece divný. Spíš bych řekl, že se Marie někdy na jaře zapomněla na nějaký pěkně hustý pařbě. A žádný z mudrců si nebyl jistý, kdože z nich je otec...

Ale zpět k venčení. Já doma živý stromek nemám, takže jsem o tuhle kratochvíli ochuzen. Dnes jsem ale pozoroval jednu paní, která stromek venčila. A strašne se mi to líbilo. Mrkněte sami:

<iframe width="560" height="315" src="https://www.youtube.com/embed/ii_0gr9zu8A" frameborder="0" allowfullscreen></iframe>

Příští rok si asi budu muset nějaký strom pořídít, moc rád bych ho pak šel taky vyvenčit ;o)
